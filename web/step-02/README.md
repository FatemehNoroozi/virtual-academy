<div dir="rtl">

  ## جلسه دوم- پیاده سازی شمارنده با استفاده از HTML, CSS, JavaScript
  
  در این جلسه قصد داریم شمارنده ای مشابه تصویر زیر پیاده سازی کنیم. هدف ما در این جلسه این است که با انجام یک تمرین ساده شما را با کاربرد  HTML, CSS, JavaScript در صفحات وب آشنا کنیم.

<img width="400px" src="images/img-1.png" />

  
  در ابتدا پوشه ای به نام  SimpleCounter  در مسیر دلخواه ایجاد می‌کنیم.

سپس وارد Visual Studio  شده و از قسمت   Get Started  مطابق تصویر زیر روی  گزینه  Open a local folder  کلیک کرده و فولدر مورد نظر ر انتخاب می کنیم.

  
<img width="500px" src="images/img-2.png" />
 
   مطابق تصویر زیر بعد از وارد شدن به محیط اصلی Visual Studio  در قسمت  Solution Explorer  روی اسم فولدر کلیک راست  و روی گزینه Add کلیک کرده  و در ادامه گزینه NewFile را انتخاب می‌کنیم تا یک فایل جدید ایجاد شود سپس نام فایل رو به counter.html تغییر می دهیم.

<img width="500px" src="images/img-3.png" />
  
  فایل های HTML معمولا با پسوند html و یا htm مشخص می شوند. با استفاده از کدهای HTML ساختار اصلی صفحات وب را ایجاد می‌کنیم. صفحات HTML شامل انواع المنت ها یا عناصر هستند به عنوان مثال یک صفحه HTML می تواند شامل المنت های text, image, table و…. باشد.
هر عنصر یا المنت HTML توسط یک تگ شروع و یک تگ پایان به صورت زیر تعریف می شود.

  <div dir="ltr">

  ```html
   
   <tagname> Element content </tagname>
   
  ```
  </div>
  
  با استفاده از کدهای HTML  زیر، ساختار شمارنده را ایجاد می‌کنیم. در ادامه به توضیح کوتاهی از هر کدام از تگ های زیر می پردازیم.
  
  <div dir="ltr">

  ```html
   
   <html>
     <head>
        <title>
          Counter
        </title>
     </head>
     
     <body>
      <div>
        <div>
          <span>0</span>
        </div>
        <div>
          <button>Increase</button>
          <button>Decrease</button>
        </div>
      </div>
     </body>
  </html>
   
  ```
  </div>
  
  تگ html المنت اصلی یک صفحه HTML است و مشخص کننده شروع و پایان یک فایل HTML  می باشد.
  
  تگ head جنبه نمایشی ندارد و می تواند شامل تگ title  برای مشخص کردن عنوان صفحه و یا تگ های متا که در جلسات آینده نحوه استفاده و کاربرد آنها را توضیح می‌دهیم و یا تگ های link برای افزودن یک فایل خارجی و… باشد.
  
  تگ body تمامی مواردی که جنبه نمایش دارند و قرار است به کاربر نشان داده شوند داخل این تگ تعریف می‌شوند.
  
  تگ div برای بخش بندی قسمت‌های مختلف صفحه و یا گروه بندی المنت ها استفاده می‌شود.
  
  تگ span معمولا برای مشخص کردن قسمتی از متن استفاده می‌شود.
  
  تگ button  برای ایجاد دکمه ای که قابلیت کلیک شدن داشته باشه استفاده می‌شود.
  
  به منظور دیدن خروجی کدها با استفاده از ctrl+s  تغییرات را ذخیره و داخل فایل counter.html مطابق تصویر زیر کلیک راست کرده و گزینه  view in Browser  را انتخاب می‌کنیم.
  
<img width="500px" src="images/img-4.png" />	
   
  از این پس هر تغییری که در فایل ها ایجاد کردید ابتدا تغییرات را ذخیره و سپس برا دیدن نتیجه تغییرات، صفحه مرورگر را refresh نمایید.
  
برای تعیین رنگ پس زمینه شمارنده، رنگ دکمه ها و در کل، تمامی مواردی که به ظاهر و یا مرتب کردن این ساختار مربوط می‌شود باید از کدهای css  استفاده کنیم. بدین منظور ابتدا فایل جدیدی با نام counter.css  ایجاد می‌کنیم.
  
قبل از ورود به کدهای  css لازم است یک حداقلی در مورد سلکتورها، نحوه و موارد استفاده آنها بدانیم.
به عنوان مثال اگر قرار باشد یک ظاهر یا استایل را برای دکمه های داخل این تمرین تعیین کنیم ابتدا لازم داریم دکمه را انتخاب و سپس استایل مورد نظر را به آن دکمه اختصاص دهیم.
برای انتخاب کردن المنت روش های متفاوتی وجود دارد که در این جلسه به بررسی سه مورد از مهم ترین روش‌های انتخاب یک المنت یا عنصر می پردازیم.
  
  ۱. استفاده مستقیم از نام خود المنت

 به عنوان مثال در این تمرین می خواهیم به دکمه، رنگ پس زمینه سبز را اختصاص بدهیم. اگر قصد داشته باشیم برای انتخاب المنت از نام خود المنت استفاده کنیم به این صورت عمل میکنیم.
 
<div dir="ltr">

```css
button {  
  background-color: green; 
}
```

</div>

۲. استفاده از نام کلاس

برای استفاده از نام class ابتدا باید attribute یا ویژگی کلاس رو به المنت مورد نظر اضافه و یک مقدار (نام کلاس) را هم برای این ویژگی به عنوان مثال به صورت زیر تعیین کنید.
 
 <div dir="ltr">

  ```html
  
  
    <div class="card"></div>
    
  ```

</div>

و سپس برای افزودن استایل به این المنت به این صورت عمل می‌کنیم.

<div dir="ltr">

```css

.card {  
  background-color: blue; 
}

```

</div>

دقت کنید، زمانی که می‌خواهید از نام کلاس برای انتخاب المنت استفاده کنید قبل از نام کلاس باید از " . " استفاده کنید.

۳. استفاده از نام id

برای استفاده از نام id ابتدا باید attribute یا ویژگی id را به المنت مورد نظر اضافه و یک مقدار (نام id ) را هم برای این ویژگی به عنوان مثال به صورت زیر تعیین کنید.

 <div dir="ltr">

  ```html
  
    <div id="card"></div>
    
  ```

</div>

و سپس برای دادن استایل به این المنت به صورت زیر عمل می‌کنیم.

<div dir="ltr">

```css

#card {  
  background-color: red; 
}

```

</div>

شما می‌توانید مانند کد زیر از نام کلاسی که برای یک المنت تعیین کرده‌اید، برای المنت های دیگر هم استفاده کنید.

<div dir="ltr">

  ```html
  
  <div class="card">
    <span>0</span>	
  </div>
  
  <div class="card">
    <button>Increase</button>
    <button>Decrease</button>
  </div>
    
  ```

</div>

 دقت نمایید، نام id منحصرا برای یک المنت است و نمی‌توانیم از نام id یک المنت برای المنت دیگری استفاده کنیم.

قبل از شروع به نوشتن کدهای css  ما باید ابتدا فایل counter.css  را با استفاده از تگ link داخل تگ head و با استفاده از ویژگی href این تگ، به فایل counter.html اضافه کنیم.

<div dir="ltr">

  ```html
  
  <head>
    <title>
      Counter
    </title>
    <link  rel="stylsheet" href="counter.css"/>   
  </head>
    
  ```

</div>

و سپس برای نوشتن کدهای css وارد فایل css می‌شویم.

در ابتدا برای تعیین کردن رنگ پس زمینه برای کل صفحه به صورت زیر عمل می کنیم.

<div dir="ltr">

```css

body {
  background-color: #fafafa;
}

```

</div>

دراین جا body در واقع همان selector  ما می‌باشد. اصطلاحا به background-color  می گوییم property که هر المنت می تواند property  های متفاوتی داشته باشد و هر property  می‌تواند مقادیر متفاوتی داشته باشد و در نهایت با استفاده از " ; "  یک property از property بعدی جدا می‌شود.

به فایل counter.html برگشته و برای انتخاب المنت ها تعدادی class و id به المنت های موجود در این فایل،  به صورت زیر 
اختصاص می دهیم.


<div dir="ltr">

  ```html
  
  <body>
    <div class="card">
      <div class="counter">
        <span id="count">0</span>
      </div>
      <div class="action">
        <button class="increase">Increase</button>
        <button class="decrease">Decrease</button>
      </div>
    </div>
  </body>
    
  ```

</div>

برگردیم به فایل counter.css در ابتدا به تگ  div با کلاس card پراپرتی های زیرا را اختصاص می‌دهیم.

<div dir="ltr">

```css

.card {
  Padding: 20px;  /* .برای تعیین  فاصله المنت از محتوای درون المنت استفاده می‌شود */
  Margin: 200px auto; /* .برای تعیین فاصله المنت از محتوای بیرون از المنت استفاده می‌شود */ 
  Width: 400px;  /* .برای تعیین عرض المنت استفاده می‌شود */
  Height: 400px;  /* .برای تعین ارتفاع المنت استفاده می‌شود */
  Background-color: lightskyblue;  /* .برای تعیین رنگ پس زمینه المنت استفاده می‌شود */
  Box-shadow: 1px 2px 10px 0 #808080;  /* .برای افزودن سایه به المنت مورد نظر استفاده می‌شود */
  Border-radius: 5px;  /* .باافزودن شعاع به گوشه‌های یک المنت که در نهایت موجب خمیدگی آن گوشه می‌شود */
}


```

</div>

هر کدام از پراپتری‌های padding و margin حداکثر چهار عدد را می‌توانند به عنوان مقدار بگیرند که این چهار عدد به ترتیب نشان دهنده فاصله از بالا، راست، پایین و چپ می‌باشند. اگر فقط یک مقدار به هر کدام از این property ها اختصاص دهیم به این معنی است که هر چهار طرف فاصله‌ای یکسان را نسبت به محتوای بیرون از المنت و یا محتوای درون المنت را دارند و اگر دو مقدار اختصاص دهیم به این معنی است که عدد اول مربوط به فاصله از بالا و پایین المنت، و عدد دوم مربوط به فاصله از چپ و راست المنت می‌باشد.
اختصاص دادن مقدار auto  به جای عدد دوم به پراپرتی  margin  به این معنی است که المنت ما از سمت چپ و راست در قسمت وسط قرار می‌گیرد.


در ادامه به تگ  div با کلاس counter پراپرتی های زیرا را اختصاص می دهیم.

<div dir="ltr">

```css

.counter {
  margin: 50px; 
  width: 150px;
  height: 150px;
  line-height: 150px; /* .متن داخل المنت به اندازه مقداری که داده شده از خط قبل و بعد فاصله می‌گیرد */
  background-color: #eee;
  border-radius: 50%;  /* .با دادن این مقدار به این پراپرتی المنت دایره‌ای شکل می‌شود */
  border: 10px solid #2196f3; /* .استایل، عرض و رنگ حاشیه المنت را مشخص می‌کند  */
  text-align: center;  /* .نحوه چیدمان متن داخل المنت را مشخص می‌کند */
  font-size: 60px;  /* .سایز فونت متن داخل المنت را مشخص می‌کند */
  Font-weight: bold;  /* .ضخامت متن داخل المنت را مشخص می‌کند */
  color: #107732;  /* .رنگ متن داخل المنت را مشخص می‌کند */
}


```

</div>

سپس به تگ  div با کلاس action پراپرتی‌های زیرا را اختصاص می دهیم.

<div dir="ltr">

```css

button {
  padding: 20px 30px;
  margin: 5px;
  font-size: 24px;
  font-weight: bold;
  border-radius: 5px;
  cursor: pointer;
  color: white;  /* .زمانی که با موس روی دکمه‌ها می‌رویم اشاره گر ماوس به شکل دست در می‌یاید */
}

#increase {
  background-color: #18cd73;
  border: 3px solid #19a35d;
}

#decrease {
  background-color: #ef7694;
  border: 3px solid #b74b66;
}

```

</div>	

به منظور این که به صفحات وب عملکردی را اضافه کنیم، مثلا در این تمرین، زمانی که روی دکمه increase  کلیک کردیم یه واحد به عدد اضافه و زمانی که روی دکمه decrease کلیک کردیم یک واحد از عدد کم شود، از کدهای JavaScript استفاده می‌کنیم. 
بدین ترتیب فایل جدیدی به نام  counter.js ایجاد می‌کنیم.
در ادامه ابتدا باید فایل  counter.js را به فایل counter.html اضافه کنیم. به فایل counter.html رفته و در انتهای تگ body یک تگ script اضافه می کنیم. با استفاده از ویژگی src این تگ آدرس فایل  counter.js  را مشخص می‌کنیم.


<div dir="ltr">

  ```html
  
  <body>
    <div class="card">
      <div class="counter">
	      <span id="count">0</span>
      </div>
      
      <div class="action">
        <button class="increase">Increase</button>
        <button class="decrease">Decrease</button>
      </div>
    </div>
    <script src="counter.js"></script>
  </body>
    
  ```

</div>

برای نوشتن کدهای JavaScript به فایل counter.js  رفته و در ابتدا یک متغیر به نام val  و از نوع const تعریف می‌کنیم و سپس مقدار document.querySelector('#count') را  به صورت زیر به آن اختصاص می‌دهیم.

<div dir="ltr">

  ```js
  
  const val = document.querySelector('#count');
    
  ```

</div>

سپس صفحه مرورگر را refresh کرده روی صفحه کلیک راست و گزینه‌ی inspect  را انتخاب کنید. محیطی که با انتخاب این گزینه برای شما باز می‌شود محیط developer tools  نام دارد. سپس وارد تب console  شوید. تب console یکی از قدرتمندترین ابزارها برای دیباگ کردن کدهای سمت فرانت می‌باشد. 

<img width="500px" src="images/img-7.png" />
	
صفحه مرورگر خود را در همین حالت نگه داشته و مجددا به فایل counter.js  رفته و خط زیر را به این فایل اضافه نمایید.
	

<div dir="ltr">

  ```js
  
  console.log (val)
    
  ```

</div>

مجددا صفحه مرورگر را refresh نمایید همان طور که می‌بینید مقداری که داخل متغیر  val قرار گرفته در قسمت console چاپ شده است.

<img width="500px" src="images/img-8.png" />
	

در واقع با استفاده از متد querySelector المنت مورد نظر را در JavaScript  انتخاب و به متغیر val اختصاص داده‌ایم.

نکته: هر متد، یک بلاک کد از پیش تعریف شده است که به منظور انجام وظیفه ای خاص مانند تبدیل یک مقدار به یک رشته و یا انتخاب یک المنت و … تعیین شده است. 

از (console.log (val  صرفا برای متوجه شدن مقدار داخل متغیر  val استفاده کردیم و در ادامه کار احتیاجی به آن نداریم بنابراین این خط از کد را پاک می‌کنیم.

در ادامه باید دو تابع یا function  برای اضافه کردن و کم کردن از عدد بنویسیم.

<div dir="ltr">

  ```js
  
  function Increase() {
	  val.textCountent++ ; 
  }
    
  ```

</div>

از متد  textContent  برای دسترسی به عدد داخل المنت استفاده می‌کنیم. با استفاده از عملگر " ++ " یک واحد به این عدد افزوده و با استفاده از عملگر " -- " یک واحد از این عدد کم می‌کنیم.

<div dir="ltr">

  ```js
  
  function Decrease() {
	  val.textCountent-- ;
  }
  
  ```

</div>

در نهایت هر function باید یک جایی فراخوانی شود در این تمرین ما در نظر داشتیم با کلیک بر روی هر دکمه (افزایش یا کاهش عدد) انجام شود برای این منظور به فایل  counter.html  برمی گردیم و روی رویداد onclick هر کدام از button ها function مربوطه را به صورت زیر فراخوانی می‌کنیم.

<div dir="ltr">

  ```html
  
  <div class="action">
    <button class="increase" onclick="increase()">Increase</button>
    <button class="decrease" onclick="decrease()">Decrease</button>
  </div>
    
  ```

</div>
	
تغییرات را ذخیره و به مرررگر برمی‌گردیم. خروجی نهایی به صورت زیر می‌باشد.
	
<img width="500px" src="images/counter.gif" />

</div>

